<p><b>กล้องโทรทรรศน์อวกาศ (Space Telescope)</b> คืออุปกรณ์สำหรับการสังเกตการณ์ทางดาราศาสตร์ที่อยู่ในอวกาศภายนอกในระดับวง
    โคจรของโลกเพื่อทำการสังเกตการณ์ดาวเคราะห์อันห่างไกล ดาราจักร และวัตถุท้องฟ้าต่าง ๆ
    ที่ช่วยให้มนุษย์ทำความเข้าใจกับจักรวาลได้ดีขึ้นการสังเกตการณ์ในระดับวงโคจรช่วยแก้ปัญหาทัศนวิสัยในการสังเกตการณ์บนโลกที่
    มีอุปสรรคต่าง ๆ เช่น การแผ่รังสีแม่เหล็กไฟฟ้าในชั้นบรรยากาศ เป็นต้น
    นอกจากนี้การถ่ายภาพวัตถุท้องฟ้ายังสามารถทำได้ที่ความยาวคลื่นต่าง ๆ
    กัน ซึ่งบางอย่างไม่สามารถทำได้บนผิวโลก
</p>

<p>โครงการกล้องโทรทรรศน์อวกาศที่สำคัญของนาซา คือโครงการหอดูดาวเอก (Great Observatories)
    ซึ่งประกอบด้วยกล้องโทรทรรศน์อวกาศ 4 ชุดได้แก่ กล้องโทรทรรศน์อวกาศฮับเบิล กล้องรังสีแกมมาคอมพ์ตัน
    กล้องรังสีเอกซ์จันทรา และกล้องโทรทรรศน์อวกาศสปิตเซอร์ นอกจากนี้ยังมีกล้องโทรทรรศน์อวกาศอื่น ๆ
    อีกที่อยู่ในวงโคจรแล้ว และกำลังจะขึ้นสู่วงโคจรในอนาคต
</p>

<p class="mt-5">
    <h3>กล้องโทรทรรศน์อวกาศฮับเบิล</h3>
    <p><b>กล้องโทรทรรศน์อวกาศฮับเบิล</b> คือกล้องโทรทรรศน์ในวงโคจรของโลกที่กระสวยอวกาศดิสคัฟเวอรีนำส่งขึ้นสู่วงโคจร
        เมื่อเดือนเมษายน 1990 ตั้งชื่อตามนักดาราศาสตร์ชาวอเมริกันชื่อ เอ็ดวิน ฮับเบิล
        กล้องโทรทรรศน์อวกาศฮับเบิลไม่ได้เป็นกล้องโทรทรรศน์อวกาศตัวแรกของโลก
        แต่มันเป็นหนึ่งในเครื่องมือวิทยาศาสตร์ที่สำคัญที่สุดในประวัติศาสตร์การ
        ศึกษาดาราศาสตร์ที่ทำให้นักดาราศาสตร์ค้นพบปรากฏการณ์สำคัญต่าง ๆ
        อย่างมากมาย กล้องโทรทรรศน์ฮับเบิลเกิดขึ้นจากความร่วมมือระหว่างองค์การนาซาและองค์การอวกาศยุโรป</p>

    <div class="text-center">
        <img src="subpage/10/hubble.jpg">
        <p><u>กล้องโทรทรรศน์อวกาศฮับเบิลขณะกำลังแยกตัวออกจากกระสวยอวกาศ</u>
            <i><br>ที่มา: NASA "Hubble Space Telescope" STS-82 Shuttle Mission Imagery</i>
        </p>
    </div>

    <p>การที่กล้องโทรทรรศน์อวกาศฮับเบิลลอยอยู่นอกชั้นบรรยากาศของโลกทำ
        ให้มันมีข้อได้เปรียบเหนือกว่ากล้องโทรทรรศน์ที่อยู่บนพื้นโลก
        นั่นคือภาพไม่ถูกรบกวนจากชั้นบรรยากาศ ไม่มีแสงพื้นหลังท้องฟ้า
        และสามารถสังเกตการณ์คลื่นอัลตราไวโอเลตได้โดยไม่ถูกรบกวนจากชั้นโอโซนบนโลก
        ตัวอย่างเช่น ภาพอวกาศห้วงลึกมากของฮับเบิลที่ถ่ายจากกล้องโทรทรรศน์อวกาศฮับเบิล
        คือภาพถ่ายวัตถุในช่วงคลื่นที่ตามองเห็นที่อยู่ไกลที่สุดเท่าที่เคยมีมา </p>
</p>

<p class="mt-5">
    <h3>กล้องโทรทรรศน์อวกาศอื่น ๆ</h3>
    <p><b>กล้องโทรทรรศน์อวกาศคอมพ์ตัน</b> หรือ กล้องรังสีแกมมาคอมพ์ตัน (Compton Gamma-ray Observatory)
        เป็นหอสังเกตการณ์ดวงที่สองของนาซาในโครงการหอดูดาวเอกที่ส่งขึ้นสู่อวกาศ
        หลังจากที่ส่งกล้องโทรทรรศน์อวกาศฮับเบิลขึ้นไปก่อนหน้านั้น
        กล้องโทรทรรศน์อวกาศคอมพ์ตันตั้งชื่อตาม ดร. อาร์เทอร์ ฮอลลี คอมพ์ตัน
        นักวิทยาศาสตร์รางวัลโนเบลที่สร้างผลงานโดดเด่นด้านฟิสิกส์รังสี
        แกมมา กล้องคอมพ์ตันสร้างโดยสถาบัน TRW (ปัจจุบันคือสถาบันเทคโนโลยีอวกาศนอร์ทรอพ กรัมแมน) ในแคลิฟอร์เนีย
        ใช้เวลาสร้างทั้งสิ้น 14 ปี
        ขึ้นสู่อวกาศโดยกระสวยอวกาศแอตแลนติส เที่ยวบิน STS-37 เมื่อวันที่ 5 เมษายน 1991
        และได้ทำงานจนกระทั่งปลดระวางในวันที่ 4 มิถุนายน 2000
        กล้องคอมพ์ตันโคจรอยู่ในวงโคจรต่ำของโลกที่ระดับความสูงประมาณ 450 กิโลเมตร เพื่อหลบหลีกผลกระทบจากแถบรังสีแวนอัลเลน
        นับเป็นเครื่องมือทางฟิสิกส์ดาราศาสตร์ที่มีน้ำหนักมากที่สุดเท่าที่เคยส่ง ขึ้นสู่อวกาศ ด้วยน้ำหนักถึง 17,000
        กิโลกรัม
    </p>

    <div class="text-center">
        <img src="subpage/10/compton.jpg">
        <p><u>ภาพกล้องโทรทรรศน์อวกาศคอมพ์ตันขณะกำลังแยกตัวออกจากกระสวยอวกาศ</u>
            <i><br>ที่มา: NASA/Ken Cameron "Compton Gamma Ray Observatory (CGRO)"</i>
        </p>
    </div>
    <hr>

    <p><b>กล้องโทรทรรศน์อวกาศสปิตเซอร์ (Spitzer Space Telescope)</b> (ชื่อเดิม Space Infrared Telescope Facility หรือ
        SIRTF)
        เป็นกล้องสังเกตการณ์อวกาศอินฟราเรด เป็นกล้องอันดับที่สี่และอันดับสุดท้ายของโครงการหอดูดาวเอกขององค์การนาซา
        ตั้งชื่อตาม ดร. ไลแมน สปิตเซอร์ จูเนียร์ ซึ่งเป็นผู้เสนอให้ติดตั้งกล้องโทรทรรศน์ไว้ในอวกาศเป็นคนแรกตั้งแต่ช่วง
        กลางยุคคริสต์ทศวรรษ 1940 กล้องโทรทรรศน์อวกาศสปิตเซอร์ขึ้นสู่อวกาศเมื่อวันที่ 25 สิงหาคม 2003</p>

    <div class="text-center">
        <img src="subpage/10/spitzer.jpg">
        <p><u>ภาพจำลองกล้องโทรทรรศน์อวกาศสปิตเซอร์</u>
            <i><br>ที่มา: NASA/JPL-Caltech "Artist's conception of the Spitzer Space Telescope"</i>
        </p>
    </div>
    <hr>

    <p><b>กล้องโทรทรรศน์อวกาศจันทรา</b> หรือ กล้องรังสีเอกซ์จันทรา (Chandra X-ray Observatory)
        เป็นดาวเทียมของนาซา ที่มี detector ที่สามารถตรวจจับรังสีเอกซ์ได้ จึงเป็นประโยชน์อย่างมากสำหรับการศึกษารังสี
        X-ray
        ในห้วงอวกาศ ถูกส่งขึ้นสู่อวกาศโดยยาน STS-93 เมื่อวันที่ 23 กรกฎาคม 1999 และพร้อมปฏิบัติภารกิจในปี 2014
    </p>

    <div class="text-center">
        <img src="subpage/10/chandra.jpg">
        <p><u>ภาพจำลองกล้องโทรทรรศน์อวกาศจันทรา</u>
            <i><br>ที่มา: NASA/CXC/NGST "Artist illustration of the Chandra X-ray Observatory"</i>
        </p>
    </div>
</p>