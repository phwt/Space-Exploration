<p>
    <b>จุดดำใหญ่ (Great Dark Spot)</b> เป็นกลุ่มของจุดมืดที่เกิดขึ้นบนดาวเนปจูน คล้ายจุดแดงใหญ่ (Great Red Spot)
    บนดาวพฤหัสบดีที่ทั้งคู่เป็นพายุเหมือนกัน ต่างกันที่จุดแดงใหญ่มีอายุหลักร้อยปี
    แต่จุดดำใหญ่นี้จะก่อตัวและสลายไปในหลักปีเท่านั้น
</p>

<div class="text-center">
    <img src="subpage/25/Neptune's_Great_Dark_Spot.jpg">
    <p>ภาพจุดดำใหญ่ที่ถูกถ่ายโดยยานวอยเอจเจอร์ 2
        <i><br>ที่มา: NASA JPL "Neptune's Great Dark Spot" JPL Photojournal</i>
    </p>
</div>

<p>จุดมืดแห่งนี้มีรูปเป็นทรงรีขนาดอยู่ที่ประมาณ 13,000 × 6,600 กิโลเมตร ซึ่งมีขนาดใกล้เคียงกับโลก
    ลักษณะส่วนใหญ่คล้ายจุดแดงใหญ่บนดาวพฤหัสบดีมาก โดยมีความเร็วลมอยู่ที่ 2,100 กิโลเมตรต่อชั่วโมง
    ถือว่าเร็วที่สุดเท่าที่ตรวจพบในระบบสุริยะ
</p>

<p>
    จุดดำใหญ่นี้ยังก่อให้เกิดเมฆสีขาวที่จุดโทรโพพอส (จุดระหว่างชั้นโทรโพสเฟียร์และสตาร์โตสเฟียร์)
    ลักษณะคล้ายเมฆเซอร์รัสบนโลกต่างกันที่จะประกอบด้วยเกล็ดมีเทนแข็ง ไม่ใช่เกล็ดน้ำแข็งเหมือนบนโลก
</p>