<p><b>Cassini-Huygens</b> คือยานสำรวจ เป็นความร่วมมือระหว่างนาซา, องค์การอวกาศยุโรป (ESA) และองค์การอวกาศอิตาลี (ASI)
    เพื่อส่งยานไปศึกษาดาวเสาร์และระบบดาวเสาร์
    รวมภารกิจโคจรรอบดาวเสาร์ 294 ครั้ง โคจรผ่านดวงจันทร์ต่างๆ 162 ครั้ง ถ่าย ภาพการสำรวจ 453,048 ภาพ
    บันทึกข้อมูลวิทยาศาสตร์การสำรวจ 635 GB ภารกิจสิ้นสุดลงในวันที่ 15 กันยายน 2017
    เมื่อกัสซีนีได้รับคำสั่งให้บินเข้าชั้นบรรยากาศบนของดาวเสาร์และถูกเผาไหม้เพื่อป้องกันความเสี่ยงการทำให้ดาวบริวารของดาวเสาร์ปนเปื้อนจุลชีพจากโลกที่ติดไปกับยาน
</p>
<p>
    <b>Huygens Probe</b> คือยานลงจอดที่นำไปโดยแคสสินี มีขนาดกว้าง 2.7 เมตร และน้ำหนัก 318 กิโลกรัม
    พร้อมด้วยเครื่องมือวิทยาศาสตร์ 6 ชนิด เพื่อนำไปลงจอดบนดวงจันทร์ไททัน
    สำรวจบรรยากาศฝุ่นละอองที่มีส่วนผสมทางเคมีเพื่อความเข้าใจสภาพแวดล้อมที่อุดมไปด้วยก๊าซมีเทน
</p>

<div class="text-center">
    <img src="subpage/19/Cassini_Saturn_Orbit_Insertion.jpg">
    <p><u>ภาพจำลองของยาน Cassini ที่ทำงานอยู่ในวงโคจรของดาวเสาร์</u>
        <i><br>ที่มา: NASA "Cassini Saturn Orbit Insertion"</i>
    </p>
</div>
<p class="mt-5">
    <h3>ข้อมูลที่ได้จากการสำรวจ</h3>
    <hr>
    <p>
        ยานแคสสินีเดินทางถึงดาวเสาร์ในปี 2008 และใช้แรงโน้มถ่วงของดาวเสาร์เหวี่ยงยานให้มีวงโคจรเป็นรูปวงรี
        เพื่อทำการศึกษาดาวเสาร์และดวงจันทร์บริวารที่ระดับสูงต่างๆ กัน
    </p>
    <p>
        <ol>
            <li>พบว่าแต่ละบริเวณของดาวเสาร์ไม่ได้หมุนรอบตัวไปพร้อมกัน
                บรรยากาศของดาวเสาร์มีพายุหมุนซึ่งมีลักษณะคล้ายคลึงกับพายุเฮอร์ริเคนบนโลก</li>
            <li>ค้นพบดวงจันทร์บริวารของดาวเสาร์เพิ่มขึ้น 7 ดวง ดวงจันทร์บางดวงโคจรอยู่ในวงแหวนของดาวเสาร์</li>
            <li>พบว่าพื้นผิวของดวงจันทร์เอ็นเซลาดุสมีน้ำพุ ซึ่งมีลักษณะคล้ายคลึงกับโลกของเรา</li>
            <li>ทำการศึกษาพื้นผิวและชั้นบรรยากาศของดวงจันทร์ไททันพบว่า พื้นผิวของดาวมีมีเทนอยู่ครบทั้งสามสถานะ
                คือพื้นผิวซึ่งเป็นมีเทนแข็งถูกปกคลุมด้วยหมอกมีเทน นอกจากนั้นยังมีทะเลสาบมีเทนอีกด้วย</li>
        </ol>
    </p>
    <p>
        ยานแคสินีได้ส่งฮอยเกนส์กางร่มชูชีพร่อนลงสู่พื้นผิวของดวงจันทร์ไททันและส่งข้อมูลของบรรยากาศภายในและถ่ายภาพพื้นผิวกลับมายังโลกดังภาพ
        แม้ว่าภารกิจการส่งฮอยเกนส์สำเร็จลุล่วงไปแล้ว แต่ยานแคสสินียังคงปฏิบัติภารกิจในวงโคจรรอบดาวเสาร์ไปอีกจนถึงปี 2017
    </p>
    <div class="text-center">
        <img src="subpage/19/View_of_Titan_around_the_Hyugens_landing_site.jpg">
        <p><u>ภาพถ่ายพื้นผิวของไททันจากระยะความสูงต่าง ๆ</u>
            <i><br>ที่มา: ESA/NASA/JPL/University of Arizona "Views of Titan from Different Altitudes"</i>
        </p>
    </div>
</p>