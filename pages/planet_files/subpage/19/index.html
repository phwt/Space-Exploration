<p><b>Cassini-Huygens</b> คือยานสำรวจ เป็นความร่วมมือระหว่างนาซา, องค์การอวกาศยุโรป (ESA) และองค์การอวกาศอิตาลี (ASI)
    เพื่อส่งยานไปศึกษาดาวเสาร์และระบบดาวเสาร์
    รวมภารกิจโคจรรอบดาวเสาร์ 294 ครั้ง โคจรผ่านดวงจันทร์ต่างๆ 162 ครั้ง ถ่าย ภาพการสำรวจ 453,048 ภาพ
    บันทึกข้อมูลวิทยาศาสตร์การสำรวจ 635 GB ภารกิจสิ้นสุดลงในวันที่ 15 กันยายน 2560
    เมื่อกัสซีนีได้รับคำสั่งให้บินเข้าชั้นบรรยากาศบนของดาวเสาร์และถูกเผาไหม้เพื่อป้องกันความเสี่ยงการทำให้ดาวบริวารของดาวเสาร์ปนเปื้อนจุลชีพจากโลกที่ติดไปกับยาน
    <br><br> Cassini Orbiter คือ ตัวยานอวกาศแคสสินี สูง 6.7 เมตร กว้าง 4 เมตร น้ำหนัก รวม 2,950 กิโลกรัม พลังงาน 885 วัตต์ ประกอบด้วยเครื่องยนต์
    ชุดพลังงานขับเคลื่อนเรดาห์ เสาสัญญานสื่อสารกับโลกที่มีความโดดเด่นยื่นยาวออกไป 11 เมตร พร้อมด้วยเครื่องมือวิทยาศาสตร์ รวม12 ชนิด
    <br><br>Huygens Probe คือ อุปกรณ์สอบสวนฮอยเกนส์ นำไปโดยแคสสินี มีขนาดกว้าง 2.7 เมตร และน้ำหนัก 318 กิโลกรัม พร้อมด้วยเครื่องมือวิทยาศาสตร์ 6 ชนิด
    เพื่อนำไปลงจอด บนดวงจันทร์ไททัน (Titan Moon) สำรวจบรรยากาศฝุ่นละอองที่มีส่วนผสมทางเคมี เพื่อความเข้าใจสภาพแวดล้อมที่อุดมไปด้วยก๊าซมีเทน
</p>

<div class="text-center">
    <img src="subpage/19/Cassini_Saturn_Orbit_Insertion.jpg">
    <p><u>ภาพจำลองของยาน Cassini ที่ทำงานอยู่ในวงโคจรของดาวเสาร์ - ที่มา NASA</u>
        <i><br>ที่มา : Public Domain "Cassini Saturn Orbit Insertion" Wikipedia</i>
    </p>
</div>
<p class="mt-5">
    <h3>ข้อมูลที่ได้จากการสำรวจ</h3>
    <hr>
    <p>
        ยานแคสสินีเดินทางถึงดาวเสาร์ในปี พ.ศ.2551  และใช้แรงโน้มถ่วงของดาวเสาร์เหวี่ยงยานให้มีวงโคจรเป็นรูปวงรี เพื่อทำการศึกษาดาวเสาร์และดวงจันทร์บริวารที่ระดับสูงต่างๆ กัน
    </p>
    <p>
        1.พบว่าแต่ละบริเวณของดาวเสาร์ไม่ได้หมุนรอบตัวไปพร้อมกัน  บรรยากาศของดาวเสาร์มีพายุหมุนซึ่งมีลักษณะคล้ายคลึงกับพายุเฮอร์ริเคนบนโลก
        <br>
        2.ค้นพบดวงจันทร์บริวารของดาวเสาร์เพิ่มขึ้น 7 ดวง ดวงจันทร์บางดวงโคจรอยู่ในวงแหวนของดาวเสาร์
        <br>
        3.พบว่า พื้นผิวของดวงจันทร์เอ็นเซลาดุสมีน้ำพุ ซึ่งมีลักษณะคล้ายคลึงกับโลกของเรา
        <br>
        4.ทำการศึกษาพื้นผิวและชั้นบรรยากาศของดวงจันทร์ไททันพบว่า พื้่นผิวของดาวมีมีเทนอยู่ครบทั้งสามสถานะ คือ พื้นผิวซึ่งเป็นมีเทนแข็งถูกปกคลุมด้วยหมอกมีเทน นอกจากนั้นยังมีทะเลสาบมีเทนอีกด้วย
    </p>
    <p>
        ยานแคสินีได้ส่งกระสวยฮอยเกนส์กางร่มชูชีพร่อนลงสู่พื้นผิวของดวงจันทร์ไททันและส่งข้อมูลของบรรยากาศภายในและถ่ายภาพพื้นผิวกลับมายังโลกดังภาพ แม้ว่าภารกิจการส่งกระสวยฮอยเก้นส์สำเร็จลุล่วงไปแล้ว  แต่ยานแคสสินียังคงปฏิบัติภารกิจในวงโคจรรอบดาวเสาร์ไปอีกจนถึงปี พ.ศ.2560
    </p>
    <div class="text-center except">
        <img src="subpage/19/View_of_Titan_around_the_Hyugens_landing_site.jpg">
        <p><u>ภาพถ่ายพื้นผิวของไททันจากระยะสูงต่างๆ</u>
            <i><br>ที่มา: lesa "View of Titan around the Hyugens landing site" Cassini</i>
        </p>
    </div>
</p>
