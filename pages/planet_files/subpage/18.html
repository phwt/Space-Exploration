<p><b>ยานกาลิเลโอ (Galileo)</b> เป็นยานสำรวจดาวพฤหัสบดี ตั้งชื่อตามกาลิเลโอ กาลิเลอีนักดาราศาสตร์ชาวอิตาลี
    ถูกส่งออกจากโลกเมื่อวันที่ 18 ตุลาคม 1989 และเดินทางไปถึงดาวพฤหัสบดีในอีก 6 ปีต่อมา
    ถือเป็นยานลำแรกที่เดินทางไปยังดาวพฤหัสบดี โดยตัวยานได้นำหัวสำรวจกาลิเลโอซึ่งมีภารกิจลงไปสำรวจชั้นบรรยากาศไปด้วย</p>

<div class="text-center">
    <img src="/planet_files/subpage/img/18/746px-Artwork_Galileo-Io-Jupiter.jpg">
    <p>ภาพจำลองยานกาลิเลโอบินผ่านดวงจันทร์ไอโอของดาวพฤหัสบดี
        <i><br>ที่มา: NASA "Galileo Over Io (Artist's Concept)" JPL Photojournal</i>
    </p>
</div>
<p class="mt-5">
    <h3>หัวสำรวจกาลิเลโอ (Galileo Probe)</h3>
    <hr>
    <b>หัวสำรวจกาลิเลโอ (Galileo Probe)</b> เป็นยานสำรวชั้นบรรยากาศที่เดินทางไปกับยานกาลิเลโอ
    ซึ่งได้เคลื่อนลงไปในบรรยากาศลึกด้วยความเร็วสูงถึง 170,000 กิโลเมตรต่อชั่วโมง โดยมีร่มชูชีพช่วยชะลอความเร็วลง
    ยานได้ทำการเข้าสู่ชั้นบรรยากาศในวันที่ 7 ธันวาคม 1995 เวลา 22:04 UTC และได้หยุดทำงานในเวลา 23:01 UTC
    รวมแล้วทำงานได้เป็นเวลา 57 นาที 36 วินาที
</p>

<div class="text-center">
    <img src="/planet_files/subpage/img/18/1280px-Galileo_spacecraft_leaves_the_Orbiter.jpg">
    <p>ภาพจำลองหัวสำรวจกาลิเลโอแยกตัวออกจากยานหลัก
        <i><br>ที่มา: Don Davis "Galileo Spacecraft Leaves the Orbiter" donaldedavis.com</i>
    </p>
</div>

<p>
    <b>เครื่องมือทางวิทยาศาสตร์ของหัวสำรวจกาลิเลโอ</b>
    <ul>
        <li>เครื่องมือตรวจสอบชั้นบรรยากาศ (อุณหภูมิ, ความดัน และวัดความเร็วการชะลอตัว)</li>
        <li>เครื่องวิเคราะห์มวลของอนุภาค</li>
        <li>เครื่องตรวจจับความชุกชุมฮีเลียม</li>
        <li>เนเฟอโรมิเตอร์ ใช้ตรวจจับและสังเกตเมฆ</li>
        <li>เครื่องตรวจฟลักซ์การแผ่รังสี</li>
        <li>เครื่องวัดการแผ่ประจุของฟ้าแลบ</li>
        <li>เครื่องตรวจวัดอนุภาคในแถบรังสีของดาว</li>
    </ul>
</p>
<p class="mt-5">
    <h3>ข้อมูลที่ได้จากการสำรวจ</h3>
    <hr>
    <ul>
        <li>หลังจากการปล่อยตอน 22:04 UTC ก่อนที่ยานจะเข้าสู่ชั้นบรรยากาศได้ตรวจพบแถบรังสีใหม่อยู่เหนือชั้นเมฆที่ความสูง
            50,000 กิโลเมตร</li>
        <li>พบว่าชั้นบรรยากาศนั้นหนาแน่นและร้อนกว่าที่คิด</li>
        <li>พบเมฆเพียงแค่ชั้นเดียวจากเดิมที่คิดว่ามีเมฆ 3 ชั้น</li>
        <li>ยิ่งลึกลงไปชั้นบรรยากาศนั้นก็ยิ่งหนาแน่นขึ้นเรื่อย ๆ</li>
        <li>ลมในชั้นบรรยากาศนั้นมีความแรงอย่างมาก จากที่คิดไว้คืออยู่ประมาณ 350 กิโลเมตรต่อชั่วโมง</li>
        <li>ความเร็วลมจากชั้นนอกสุดมีความเร็วถึง 290-360 กิโลเมตรต่อชั่วโมง เมื่อลึกลงไปเรื่อย ๆ
            พบว่ามีความเร็วคงที่อยู่ที่ประมาณ 610 กิโลเมตรต่อชั่วโมง</li>
        <li>ระหว่างทางไม่พบพื้นผิวอะไรเลยตลอดระยะทาง 156 กิโลเมตร</li>
    </ul>
    หลังจากนั้นได้ขาดการติดต่อกับยานเนื่องจากอุณหภูมิที่เพิ่มขึ้นเรื่อย ๆ ในเวลา 78 นาทีหลังจากการปล่อยที่ความลึก 160
    กิโลเมตร ค่าสุดท้ายที่อ่านได้คือมีความดันที่ 22 บาร์ และอุณหภูมิที่ 152 °C
    โดยหลังจากนั้นได้คาดการณ์ไว้ว่าตอนอีก 27 นาทีร่มชะลอความเร็วจะละลายเป็นชิ้นแรก จากนั้นอีก 40
    นาทีสิ่งที่ทำจากอลูมิเนียมจะเริ่มละลาย ส่วนที่ทำจากไทเทเนียมคาดว่าจะทนอยู่ได้อีก 6.5 ชั่วโมง
    และคาดว่าทั้งยานจะสลายตัวจนหมดภายใน 10 ชั่วโมงหลังจากเข้าชั้นบรรยากาศ
</p>