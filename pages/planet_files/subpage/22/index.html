<h1>Sideways Planet</h1>
<div class="text-center">
        <img src="subpage/22/uranus.jpg">
        <p><u>Uranus - The Sideways Planet</u>
            <i><br>ที่มา: giant worlds uranus</i>
        </p>
</div>
<p> ดาวยูเรนัสเป็นดาวเคราะห์น้ำแข็งยักษ์ (Ice Giant Planet) ห่างจากดวงอาทิตย์เป็นอันดับที่ 7 มีระยะทางประมาณ 2.9
    พันล้านกิโลเมตร มีฉายาว่า Sideways Planet หมาย ความว่า ดาวเคราะห์เอียงตะแคงเพราะโคจรลาดเอียงเกือบ 90 องศา
    มีความเป็นเป็นเอกลักษณ์หมุนไปทางด้านข้าง ของการโคจรรอบดวงอาทิตย์เช่นล้อลูกกลิ้ง</p>
<p> ทีมนักดาราศาสตร์ที่มหาวิทยาลัย Durham ได้ทำการวิเคราะห์ว่าทำไมแกนหมุนดาวยูเรนัสถึงได้เอียงทำมุมมากถึง 98 องศา
    (โลกของเรานั้นเอียงทำมุมเพียง 23.5 องศาโดยประมาณเท่านั้น) แบบจำลองการชนในคอมพิวเตอร์ด้วยรูปแบบต่างกันถึง 50
    รูปแบบทำให้นักดาราศาสตร์สามารถยืนยันได้ว่าดาวยูเรนัสเคยถูกพุ่งชนด้วยดาวเคราะห์แรกเกิดอายุน้อย
    ที่มีส่วนประกอบหลักเป็นหินและน้ำแข็งในช่วงที่ระบบสุริยะกำลังก่อตัวประมาณ 4 พันล้านปีก่อน

    การจำลองนี้แสดงให้เห็นว่าเศษซากจากการพุ่งชนได้ก่อตัวเป็นเปลือกบางๆของดาวยูเรนัส
    ซึ่งเปลือกนี้ได้กักเก็บความร้อนที่ปล่อยออกมาจากแก่นของดาวไม่ให้ออกสู่ชั้นบรรยากาศ
    นั่นเป็นสาเหตุที่อุณหภูมิของบรรยากาศชั้นนอกเย็นยะเยือกถึง -216 องศาเซลเซียส</p>

<iframe width="500" height="300" src="https://www.youtube.com/embed/YGA98z09N40" frameborder="0" allow="accelerometer; autoplay; encrypted-media; gyroscope; picture-in-picture"
    allowfullscreen></iframe>

<p> แม้จะมีคำถามที่ว่าถ้าเกิดการพุ่งชนที่รุนแรงขนาดนั้น แล้วทำไมดาวยูเรนัสยังคงมีชั้นบรรยากาศอยู่ได้
    ทั้งๆชั้นบรรยากาศควรจะหนีหายไปจากดาวยูเรนัสแล้ว คำตอบคือการพุ่งชนนั้นไม่ได้โดนที่ศูนย์กลางเข้าอย่างจัง
    แต่เฉียดเอาเปลือกนอกออกไปบางส่วน ซึ่งแรงของการชนนั้นมากพอที่จะทำให้ยูเรนัสเอียงข้าง
    แต่ก็ยังสามารถรักษาสภาพของชั้นบรรยากาศส่วนใหญ่เอาไว้ได้
    ทั้งนี้บางส่วนของเศษที่เหลือจากการพุ่งชนก็ได้ก่อตัวขึ้นเป็นดวงจันทร์ชั้นในของดาวยูเรนัสอีกด้วย
    ซึ่งดวงจันทร์ที่โคจรใกล้ๆกับดาวยูเรนัสส่วนมากมีขนาดเล็กกว่าเมื่อเทียบกับดวงจันทร์ชั้นนอก

    ดาวยูเรนัสนั้นมีความคล้ายคลึงกับดาวเคราะห์นอกระบบสุริยะเป็นจำนวนมาก
    ข้อมูลใหม่ในครั้งนี้อาจช่วยนักดาราศาสตร์ในการเข้าใจการเกิดและความเปลี่ยนแปลงของบรรดาเหล่าเคราะห์นอกระบบสุริยะเหล่านั้นได้ดียิ่งขึ้น
</p>