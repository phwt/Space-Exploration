<p><b>สถานีอวกาศนานาชาติ (International Space Station)</b> เป็นห้องทดลองและสถานอำนวยความสะดวกสำหรับงานค้นคว้า
    วิจัยในระดับนานาชาติซึ่งถูกประกอบขึ้นในวงโคจรต่ำของโลก การก่อสร้างเริ่มต้นขึ้นตั้งแต่ปี 1998
    และมีแผนดำเนินการเสร็จสิ้นในปี 2012 ขณะที่การปฏิบัติการจะดำเนินต่อไปอย่างน้อยจนถึงปี 2020 หรืออาจเป็นไปได้ถึงปี 2028
    เราสามารถมองเห็นสถานีอวกาศนานาชาติได้ด้วยตาเปล่าจากพื้นโลก
    เนื่องจากสถานีอวกาศแห่งนี้เป็นสิ่งก่อสร้างที่ใหญ่ที่สุดที่อยู่ในระดับวงโคจรของโลก
    โดยมีมวลมากกว่าสถานีอวกาศใดๆที่มนุษย์เคยสร้างมาก่อนหน้านี้ทั้งหมด</p>


<div class="text-center">
    <img src="subpage/9/iss.jpg">
    <p><u>ภาพจำลองสถานีอวกาศนานาชาติในวงโคจร</u>
        <i><br>ที่มา: NASA "International Space Station from space"</i>
    </p>
</div>

<p>
    <b>สถานีอวกาศนานาชาติประกอบด้วย</b>
    <ul>
        <li>สถานีอวกาศเมียร์-2 ของอดีตสหภาพโซเวียต</li>
        <li>สถานีอวกาศฟรีดอม ของสหรัฐอเมริกา</li>
        <li>สถานีอวกาศโคลัมบัส ของชาติยุโรป</li>
        <li>สถานีอวกาศคิโบ ของญี่ปุ่น</li>
    </ul>
</p>
<p>งบประมาณจากแต่ละโครงการทำให้ต้องแยกออกเป็นโครงการย่อย ๆ
    หลายโครงการก่อน แล้วจึงนำไปรวมกันเป็นสถานีนานาชาติที่เสร็จสมบูรณ์ในภายหลัง โครงการสถานีอวกาศนานาชาติเริ่มต้นปี 1994
    จากโครงการกระสวยอวกาศเมียร์ โมดูลแรกของสถานีอวกาศนานาชาติคือซาร์ยาถูกส่งขึ้นในปี 1998 โดยประเทศรัสเซีย</p>

<div class="text-center">
    <img src="subpage/9/soyuzprogressiss.jpg">
    <p><u>ภาพยาน Soyuz และ Progress ที่กำลังเชื่อมกับ ISS</u>
        <i><br>ที่มา: NASA "Soyuz and Progress Docked to Space Station"</i>
    </p>
</div>

<p>สถานีอวกาศนานาชาติเป็นโครงการร่วมกันระหว่างหน่วยงานด้านอวกาศ 5 หน่วยจากชาติต่างๆ ได้แก่
    องค์การบริหารการบินและอวกาศแห่งชาติ
    (NASA, สหรัฐอเมริกา), องค์การอวกาศสหพันธรัฐรัสเซีย (RKA, รัสเซีย) ,องค์การอวกาศแคนาดา (CSA, แคนาดา) ,
    องค์การสำรวจอวกาศญี่ปุ่น (JAXA, ญี่ปุ่น) และ องค์การอวกาศยุโรป (ESA, สหภาพยุโรป) ส่วนต่างๆ
    ของสถานีถูกควบคุมโดยศูนย์ควบคุมปฏิบัติการบนพื้นโลกหลายแห่ง
    รวมไปถึง ศูนย์ควบคุมปฏิบัติการของนาซา (MCC-H) ศูนย์ควบคุมปฏิบัติการของ RKA (Russian Space Agency - TsUP)
    ศูนย์ควบคุมโครงการโคลัมบัส (Col-CC) ศูนย์ควบคุม ATV (ATV-CC) ศูนย์ควบคุมปฏิบัติการของญี่ปุ่น (JEM-CC)
    และศูนย์ควบคุมปฏิบัติการสำคัญอื่นๆ (HTV-CC และ MSS-CC)</p>