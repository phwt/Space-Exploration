    <p><b>Mars Planetary Rover</b>    ยานพาหนะสำรวจอวกาศ (Space Exploration Vehicle) ที่ได้รับการออกแบบให้เคลื่อนตัวบนภาคพื้นดินของดาวเคราะห์หรือวัตถุทางดาราศาสตร์อื่น ๆ 
        โดยมีทั้งโรเวอร์ที่ออกแบบให้สามารถใช้ขนส่งมนุษย์ได้ และแบบหุ่นยนต์อัตโนมัติ</p>
        <div class="text-center">
            <img src="subpage/7/3rovers-stand.JPG">
            <p><u>โรเวอร์สำรวจดาวอังคารสามตัว; โซเจอร์เนอร์ สปิริต และ ออปเพอร์จูนิที</u>
                <i><br>ที่มา: 3rovers-stand - Wikipedia</i>
            </p>
        </div>

    <p> <b>Sojourner</b>   ยานโซเจอร์เนอร์ (Sojourner Rover) ได้ลงจอดบนพื้นผิวดาวอังคารได้สำเร็จเมื่อวันที่ 4 กรกฎาคม 1997

        ยานโซเจอร์เนอร์ได้พุ่งดิ่งเข้าสู่ดาวอังคารโดยตรงด้วยความเร็วสูง โดยไม่มีการโคจรรอบดาวก่อนดังเช่นยานสำรวจดวงอื่นๆ หลังจากยานได้เข้าสู่ชั้นบรรยากาศแล้วจึงได้กางร่มออกและขับจรวดเพื่อลดความเร็วลง ความเร็วของยาน แต่ถึงอย่างนั้นยานก็ยังคงกระทบพื้นผิวดาวอังคารด้วยความเร็วสูง โดยมีถุงลมรอบ ๆ ยานเพื่อกันกระแทก ยานพาทไฟน์เดอร์ได้กระเด้งกระดอนอยู่หลายสิบครั้งจึงจะจอดสนิท หลังจากนั้น กล้องสามมิติและชุดเครื่องมือวัดทางอุตุนิยมวิทยาจึงเริ่มทำงานโดยสำรวจสภาพรอบ ๆ สถานที่ที่ลงจอด ซึ่งเชื่อว่าเป็นบริเวณที่เคยเป็นแม่น้ำมาก่อน ชื่อว่า Ares Vallis 
        
        ยานลำนี้มีอุปกรณ์สำรวจมากมายเช่น กล้องสามมิติ สเปกโทรมิเตอร์รังสีเอกซ์ซึ่งสามารถวิเคราะห์องค์ประกอบขั้นต้นของดินและหินภายในระยะ 10 เมตรรอบ ๆ ยาน ตัวเอกของยานลำนี้คือรถสำรวจขนาดเล็ก 6 ล้อ หนัก 11.5 กิโลกรัม มีขนาดเท่ากับเตาไมโครเวฟ
        
        ในช่วงแรกหลังจากยานลงจอดได้เกิดมีอุปสรรคเล็กน้อยคือ ถุงลมใบหนึ่งซึ่งแฟบลงไม่สนิทได้พาดขวางเส้นทางลงของโซเจอร์เนอร์อยู่ ทางศูนย์ควบคุมจึงต้องออกคำสั่งยกครีบยานขึ้นอีกครั้ง เพื่อบีบลมออกจากถุงลมออกมากขึ้นและให้ถุงลมหดกลับลงมา หลังจากแก้ไขปัญหาได้แล้ว ยานจึงสามารถยืดรางสำหรับแล่นลงออกมา เพื่อให้โซเจอร์เนอร์แล่นจากฐานออกไปสำรวจพื้นผิวดาวอังคารได้ </p>

        <div class="text-center">
            <img src="subpage/7/Sojourner_on_Mars_PIA01122.JPG">
            <p><u>ภาพของยานโซเจอร์เนอร์บนพื้นผิวดาวอังคาร</u>
                <i><br>ที่มา: Sojourner_on_Mars_PIA01122 - Wikipedia</i>
            </p>
        </div>

    <p><b>Opportunity Rover</b>    ออปเพอร์จูนิที (Opportunity Rover) เป็นโรเวอร์หุ่นยนต์สำรวจดาวอังคารที่ปฏิบัติหน้าที่ตั้งแต่ปี 2004 ถึง 20180 ปล่อยตัวในวันที่ 7 กรกฎาคม 2003 เป็นส่วนหนึ่งของภารกิจยานสำรวจดาวอังคารของนาซา ยานออปเพอร์จูนิทีลงจอดที่เมริเดียนีเพลนัมเมื่อวันที่ 25 มกราคม พ.ศ. 2004 สามสัปดาห์หลังจากที่ยานคู่แฝดสปิริตแตะผิวอีกฟากของดาวเคราะห์ ยานสปิริตซึ่งวางแผนให้ทำงานได้ 90 วันดาวอังคาร (มากกว่า 90 วันโลกเล็กน้อย)
        ทำงานอยู่จนกระทั่งมันติดบนพื้นทรายในปี พ.ศ. 2552 และขาดการติดต่อไปในปีต่อมา ขณะที่ยานออปเพอร์จูนิทียังสามารถทำงานได้เป็นระยะเวลา 5352 วันดาวอังคารหลังจากลงจอด เกินระยะเวลาตามแผนไปถึง 14 ปี 294 วัน (ในเวลาโลก) คิดเป็น 55 เท่าของอายุขัยที่ออกแบบมา จนถึงวันที่ 10 มิถุนายน พ.ศ. 2561 การติดต่อกับยานขาดหายไปอย่างถาวรระหว่างการเกิดพายุฝุ่น ยานได้เคลื่อนที่มาแล้วเป็นระยะทาง 45.16 กิโลเมตร</p>
   
        <div class="text-center">
            <img src="subpage/7/NASA_Mars_Rover.JPG">
            <p><u>ภาพของ ออปเพอร์จูนิที บนพื้นผิวดาวอังคาร</u>
                <i><br>ที่มา: KSC-03PD-0786 - Wikipedia</i>
            </p>
        </div>

    <p><b>Spirit</b>    ยานสำรวจสปิริตโรเวอร์ (Spirit Rover) ยานสำรวจดาวอังคารฝาแฝดของยานออพพอร์ทูนิตี (Opportunity Rover) ยานทั้งสองลำนี้ถูกออกแบบให้มีลักษณะที่เหมือนกันเป็นยานสำรวจที่ใช้ล้อเคลื่อนที่ยังพื้นที่สำรวจต่าง ๆ ยานสำรวจสปิริตโรเวอร์ลงจอดบนดาวอังคารเมื่อวันที่ 4 มกราคมปี 2004

        ตามแผนการเดิมยานสำรวจสปิริตโรเวอร์ถูกวางเอาไว้ให้สำรวจดาวอังคารเป็นเวลาแค่ 90 วันบนดาวอังคารหรือประมาณ 92 วันตามเวลาบนโลกแต่ยานสำรวจสปิริตโรเวอร์ก็มีสปิริตสมชื่อสามารถปฏิบัติภารกิจมาจนพบกับชะตากรรมโหดร้ายในปี 2009 หลังล้อของยานสำรวจติดหล่มทรายบนดาวอังคารและขนาดการติดต่อกับโลก นาซ่าได้แถลงยกเลิกภารกิจอย่างเป็นทางการของยานสำรวจสปิริตโรเวอร์ในปี 2011 ปล่อยให้ยานคู่แฝดยานออพพอร์ทูนิตีปฏิบัติภารกิจบนดาวอังคารต่อไปจนถึงปัจจุบัน
        
        ยานสำรวจสปิริตโรเวอร์ได้ปฏิบัติภารกิจหลายอย่างบนดาวอังคาร เช่น การถ่ายภาพสีภาพแรกบนดาวอังคารความคมชัดสูง 4000×3000 pixel ในปี 2004 การสำรวจขุดแจะก้อนหินบนดาวอังคารขนาดความกว้างของรอยเจาะประมาณ 45.5 มิลลิเมตร ลึกปรมาณ 2.65 มิลลิเมตรและตรวจสอบคุณสมบัติของหินที่มีลักษณะเป็นหินบะซอลต์ภูเขาไฟบนดาวอังคาร นอกจากนี้ยานสำรวจสปิริตโรเวอร์ยังได้ถ่ายภาพพายุหมุนบนผิวดาวอังคาร Dust Devils ในระยะใกล้รวมไปถึงภาพพระอาทิตย์ตกดินที่ขอบฟ้าบนดาวอังคารอันมีชื่อเสียงในปี 2015
        
        ในปี 2004 จากภาพถ่ายภูเขา 3 ลูกบนดาวอังคารของยานสำรวจสปิริตโรเวอร์ นาซ่าได้ตั้งชื่อภูเขา 3 ลูกนั้นตามชื่อของนักบินอวกาศ Gus Grissom , Roger Chaffee และ Ed White ที่เสียชีวิตในภารกิจ Apllo 1 โดยเรียกชื่อรวมกันว่าเทือกเขา Apllo 1 Hills นอกจากนี้ยังตั้งชื่อภูเขาบนดาวอังคารอีก 7 ลูกเพื่อเป็นเกียรติให้กับนักบินอวกาศ 7 คนที่เสียชีวิตไปพร้อมกันในภารกิจกระสวยอวกาศ Columbia
        
        ปัจจุบันการสำรวจดาวอังคารยังคงมีอย่างต่อเนื่องและยานสำรวจสปิริตโรเวอร์ (Spirit Rover) ก็จอดนิ่งสนิทอยู่บนดาวอังคารรอคอยการพบกันอีกครั้งกับมนุษย์ในอนาคตอันใกล้นี้ ข้อมูลการสำรวจของยานสำรวจสปิริตโรเวอร์จะถูกนำไปพัฒนาต่อยอดเพื่อการสำรวจดาวอังคารในยุคต่อ ๆ ไป</p>
        <div class="text-center">
            <img src="subpage/7/KSC-03PD-0786.JPG">
            <p><u>ยานสำรวจดาวอังคาร-2 (MER-2) ในระหว่างการทดสอบการเคลื่อนไหวและความคล่องแคล่ว</u>
                <i><br>ที่มา: KSC-03PD-0786 - Wikipedia</i>
            </p>
        </div>


    