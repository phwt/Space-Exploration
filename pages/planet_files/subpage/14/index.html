<p><b>Mars Planetary Rover</b> ยานพาหนะสำรวจอวกาศ (Space Exploration Vehicle)
    ที่ได้รับการออกแบบให้เคลื่อนตัวบนภาคพื้นดินของดาวเคราะห์หรือวัตถุทางดาราศาสตร์อื่น ๆ
    โดยมีทั้งโรเวอร์ที่ออกแบบให้สามารถใช้ขนส่งมนุษย์ได้ และแบบหุ่นยนต์อัตโนมัติ</p>
<div class="text-center">
    <img src="subpage/14/3rovers-stand.jpg">
    <p><u>โรเวอร์สำรวจดาวอังคาร Sojourner, Spirit/Opportunity และ Curiosity</u>
        <i><br>ที่มา: NASA/JPL "Three Generations of Rovers with Crouching Engineers" PIA15280</i>
    </p>
</div>

<p class="mt-5">
    <h3>Sojourner</h3>
    <hr>
    <p>
        <b>Sojourner (โซเจอร์เนอร์)</b> ได้ลงจอดบนพื้นผิวดาวอังคารได้สำเร็จเมื่อวันที่ 4 กรกฎาคม 1997

        ยานโซเจอร์เนอร์ได้พุ่งดิ่งเข้าสู่ดาวอังคารโดยตรงด้วยความเร็วสูง โดยไม่มีการโคจรรอบดาวก่อนดังเช่นยานสำรวจดวงอื่นๆ
        หลังจากยานได้เข้าสู่ชั้นบรรยากาศแล้วจึงได้กางร่มออกและขับจรวดเพื่อลดความเร็วลง ความเร็วของยาน
        แต่ถึงอย่างนั้นยานก็ยังคงกระทบพื้นผิวดาวอังคารด้วยความเร็วสูง โดยมีถุงลมรอบ ๆ ยานเพื่อกันกระแทก
        ยานพาทไฟน์เดอร์ได้กระเด้งกระดอนอยู่หลายสิบครั้งจึงจะจอดสนิท หลังจากนั้น
        กล้องสามมิติและชุดเครื่องมือวัดทางอุตุนิยมวิทยาจึงเริ่มทำงานโดยสำรวจสภาพรอบ ๆ สถานที่ที่ลงจอด
        ซึ่งเชื่อว่าเป็นบริเวณที่เคยเป็นแม่น้ำมาก่อน ชื่อว่า Ares Vallis

        ยานลำนี้มีอุปกรณ์สำรวจมากมายเช่น กล้องสามมิติ
        สเปกโทรมิเตอร์รังสีเอกซ์ซึ่งสามารถวิเคราะห์องค์ประกอบขั้นต้นของดินและหินภายในระยะ 10 เมตรรอบ ๆ ยาน
        ตัวเอกของยานลำนี้คือรถสำรวจขนาดเล็ก 6 ล้อ หนัก 11.5 กิโลกรัม มีขนาดเท่ากับเตาไมโครเวฟ

        ในช่วงแรกหลังจากยานลงจอดได้เกิดมีอุปสรรคเล็กน้อยคือ
        ถุงลมใบหนึ่งซึ่งแฟบลงไม่สนิทได้พาดขวางเส้นทางลงของโซเจอร์เนอร์อยู่
        ทางศูนย์ควบคุมจึงต้องออกคำสั่งยกครีบยานขึ้นอีกครั้ง เพื่อบีบลมออกจากถุงลมออกมากขึ้นและให้ถุงลมหดกลับลงมา
        หลังจากแก้ไขปัญหาได้แล้ว ยานจึงสามารถยืดรางสำหรับแล่นลงออกมา
        เพื่อให้โซเจอร์เนอร์แล่นจากฐานออกไปสำรวจพื้นผิวดาวอังคารได้ </p>

    <div class="text-center">
        <img src="subpage/14/Sojourner_on_Mars_PIA01122.JPG">
        <p><u>ภาพของยานโซเจอร์เนอร์บนพื้นผิวดาวอังคาร</u>
            <i><br>ที่มา: NASA/JPL "Sojourner Rover" PIA01122</i>
        </p>
    </div>
</p>

<p class="mt-5">
    <h3>โครงการ Mars Exploration Rover</h3>
    <hr>

    <p><b>Opportunity Rover (ออปเพอร์จูนิที)</b> เป็นโรเวอร์หุ่นยนต์สำรวจดาวอังคารที่ปฏิบัติหน้าที่ตั้งแต่ปี 2004 ถึง
        2010
        ปล่อยตัวในวันที่ 7 กรกฎาคม 2003
        เป็นส่วนหนึ่งของภารกิจยานสำรวจดาวอังคารของนาซา ยานออปเพอร์จูนิทีลงจอดที่เมริเดียนีเพลนัมเมื่อวันที่ 25 มกราคม
        2004 สามสัปดาห์หลังจากที่ยานคู่แฝดสปิริตแตะผิวอีกฟากของดาวเคราะห์ ยานสปิริตซึ่งวางแผนให้ทำงานได้ 90
        วันดาวอังคาร (มากกว่า 90 วันโลกเล็กน้อย) ทำงานอยู่จนกระทั่งมันติดบนพื้นทรายในปี 2009 และขาดการติดต่อไปในปีต่อมา
        ขณะที่ยานออปเพอร์จูนิทียังสามารถทำงานได้เป็นระยะเวลา 5,352 วันดาวอังคารหลังจากลงจอด เกินระยะเวลาตามแผนไปถึง 14
        ปี
        294 วัน (ในเวลาโลก) คิดเป็น 55 เท่าของอายุขัยที่ออกแบบมา จนถึงวันที่ 10 มิถุนายน 2018
        การติดต่อกับยานขาดหายไปอย่างถาวรระหว่างการเกิดพายุฝุ่น ยานได้เคลื่อนที่มาแล้วเป็นระยะทาง 45.16 กิโลเมตร</p>

    <div class="text-center">
        <img src="subpage/14/NASA_Mars_Rover.JPG">
        <p><u>ภาพจำลองของยาน Opportunity บนพื้นผิวดาวอังคาร</u>
            <i><br>ที่มา: NASA/JPL/Cornell University</i>
        </p>
    </div>

    <p><b>Spirit Rover (สปิริต)</b> ยานสำรวจดาวอังคารฝาแฝดของยานออพพอร์ทูนิตี (Opportunity Rover)
        ยานทั้งสองลำนี้ถูกออกแบบให้มีลักษณะที่เหมือนกันเป็นยานสำรวจที่ใช้ล้อเคลื่อนที่ยังพื้นที่สำรวจต่าง ๆ
        ยานสำรวจสปิริตโรเวอร์ลงจอดบนดาวอังคารเมื่อวันที่ 4 มกราคมปี 2004

        ตามแผนการเดิมยานสำรวจสปิริตโรเวอร์ถูกวางเอาไว้ให้สำรวจดาวอังคารเป็นเวลาแค่ 90 วันบนดาวอังคารหรือประมาณ 92
        วันตามเวลาบนโลกแต่ยานสำรวจสปิริตโรเวอร์ก็มีสปิริตสมชื่อสามารถปฏิบัติภารกิจมาจนพบกับชะตากรรมโหดร้ายในปี 2009
        หลังล้อของยานสำรวจติดหล่มทรายบนดาวอังคารและขนาดการติดต่อกับโลก
        นาซ่าได้แถลงยกเลิกภารกิจอย่างเป็นทางการของยานสำรวจสปิริตโรเวอร์ในปี 2011
        ปล่อยให้ยานคู่แฝดยานออพพอร์ทูนิตีปฏิบัติภารกิจบนดาวอังคารต่อไปจนถึงปัจจุบัน

        ยานสำรวจสปิริตโรเวอร์ได้ปฏิบัติภารกิจหลายอย่างบนดาวอังคาร เช่น การถ่ายภาพสีภาพแรกบนดาวอังคารความคมชัดสูง
        4000×3000 pixel ในปี 2004 การสำรวจขุดแจะก้อนหินบนดาวอังคารขนาดความกว้างของรอยเจาะประมาณ 45.5 มิลลิเมตร ลึกปรมาณ
        2.65 มิลลิเมตรและตรวจสอบคุณสมบัติของหินที่มีลักษณะเป็นหินบะซอลต์ภูเขาไฟบนดาวอังคาร
        นอกจากนี้ยานสำรวจสปิริตโรเวอร์ยังได้ถ่ายภาพพายุหมุนบนผิวดาวอังคาร Dust Devils
        ในระยะใกล้รวมไปถึงภาพพระอาทิตย์ตกดินที่ขอบฟ้าบนดาวอังคารอันมีชื่อเสียงในปี 2015

        <div class="text-center">
            <img src="subpage/14/KSC-03PD-0786.JPG">
            <p><u>ยานสำรวจดาวอังคาร-2 (MER-2) ในระหว่างการทดสอบการเคลื่อนไหวและความคล่องแคล่ว</u>
                <i><br>ที่มา: NASA "Mars Exploration Rover-2 (MER-2)" KSC-03PD-0786</i>
            </p>
        </div>

        ในปี 2004 จากภาพถ่ายภูเขา 3 ลูกบนดาวอังคารของยานสำรวจสปิริตโรเวอร์ นาซ่าได้ตั้งชื่อภูเขา 3
        ลูกนั้นตามชื่อของนักบินอวกาศ Gus Grissom, Roger Chaffee และ Ed White ที่เสียชีวิตในภารกิจ Apllo 1
        โดยเรียกชื่อรวมกันว่าเทือกเขา Apllo 1 Hills นอกจากนี้ยังตั้งชื่อภูเขาบนดาวอังคารอีก 7
        ลูกเพื่อเป็นเกียรติให้กับนักบินอวกาศ 7 คนที่เสียชีวิตไปพร้อมกันในภารกิจกระสวยอวกาศ Columbia

        ปัจจุบันการสำรวจดาวอังคารยังคงมีอย่างต่อเนื่องและยานสำรวจสปิริตโรเวอร์ (Spirit Rover)
        ก็จอดนิ่งสนิทอยู่บนดาวอังคารรอคอยการพบกันอีกครั้งกับมนุษย์ในอนาคตอันใกล้นี้
        ข้อมูลการสำรวจของยานสำรวจสปิริตโรเวอร์จะถูกนำไปพัฒนาต่อยอดเพื่อการสำรวจดาวอังคารในยุคต่อ ๆ ไป</p>
</p>

<p class="mt-5">
    <h3>Curiosity</h3>
    <hr>

    <p>
        <b>Curiosity (คิวริออสซิตี้)</b> เป็นยานสำรวจพื้นผิวดาวอังคารขนาดเท่ากับรถยนต์ในภารกิจสำรวจดาวอังคาร (Mars
        Science Laboratory
        หรือ MSL) ของนาซ่า ถูกปล่อยในวันที่ 26 พฤศจิกายน 2011 และได้ลงจอดในที่ราบ Aeolis Palus บนดาวอังคารในวันที่ 6
        สิงหาคม 2012 เป้าหมายของยานสำรวจนี้คือศึกษาสภาพอากาศ และทางภูมิศาสตร์ของดาวอังคาร
        เพื่อใช้พิจารณาว่าจุดที่ลงจอดเอื้อให้สิ่งมีชึวิตก่อกำเนิดได้หรือไม่ รวมถึงการสำรวจหาน้ำ
        และประเมินความเป็นอยู่ของดาวเพื่อใช้เตรียมตัวในการสำรวจของมนุษย์ต่อไป
    </p>

    <div class="text-center">
        <img src="subpage/14/435px-Curiosity_Self-Portrait_at_'Big_Sky'_Drilling_Site.jpg">
        <p><u>ภาพยาน Curiosity ถ่ายรูปตัวเองขณะกำลังเก็บตัวอย่างที่จุด "Big Sky" อยู่</u>
            <i><br>ที่มา: NASA/MSSS "Curiosity Self-Portrait" PIA19920</i>
        </p>
    </div>

    <p>
        จากเดิมที่กำหนดระยะเวลาภารกิจไว้เพียง 2 ปี ในเดือนธันวาคม 2012 ได้มีการขยายระยะเวลาของภารกิจออกไปอย่างไม่มีกำหนด
        ซึ่งตอนนี้ตัวยานก็ยังใช้งานได้อยู่ถึงแม้จะผ่านระยะเวลามากว่า 2,600 วัน(โลก)มาแล้ว
    </p>

    <p>
        <b>เครื่องมือทางวิทยาศาสตร์ของยาน</b>
        <ul>
            <li><u>Mast Camera</u> - MastCam เป็นกล้องคู่ถ่ายภาพสีจริง สามารถถ่ายภาพนิ่งได้ที่ความละเอียด 1600x1200
                พิกเซล
                หรือภาพเคลื่อนไหวความละเอียด 720p (1280x720) ที่ 10 เฟรม/วินาที</li>
            <li><u>Chemistry and Camera complex</u> - ChemCam เป็นกล้องตรวจส่วนประกอบของหินและดิน</li>
            <li><u>Navigation cameras</u> - NavCam เป็นกล้องขาวดำคู่ใช้สำหรับสนับสนุนการนำทางภาคพื้นดิน</li>
            <li><u>Rover Environmental Monitoring Station</u> - REMS เป็นชุดเครื่องวัดความชื่น, ความกดอากาศ, อุณหภูมิ,
                ความเร็วลม
                และการแผ่นรังสีอัลตราไวโอเล็ต</li>
            <li><u>Hazard avoidance cameras</u> - HazCam เป็นกล้องขาวดำ 4 ตัว ติดเป็นคู่อยู่ที่หน้าและท้ายยาน
                ใช้สำหรับการหลีกเลี่ยงอันตรายโดยอัตโนมัติระหว่างที่ยานเคลื่อนไหว หรือระหว่างการขยับแขนกลของยาน</li>
            <li><u>Mars Hand Lens Imager</u> - MAHLI เป็นกล้องที่อยู่บนแขนกลของยานใช้ถเป็นกล้องจุลทรรศน์สำรวจหินและดิน
                สามารถถ่ายภาพนิ่งได้ที่ 1600x1200 พิกเซลมีความละเอียดถึง 14.5 ไมโครเมตร/พิกเซล</li>
            <li><u>Alpha Particle X-ray Spectrometer</u> - APXS เป็นเครื่องฉายรังสีเพื่อเก็บตัวอย่างด้วยอนุภาคอัลฟา
                และทำแผนที่สเปคตรัมของรังสีเอกซ์ที่ถูกปล่อยออกมาเพื่อพิจารณาองค์ประกอบ</li>
            <li><u>Chemistry and Mineralogy</u> - CheMin
                เป็นเครื่องตรวจเคมีและแร่วิทยาด้วยการตรวจสอบการเลี้ยวเบนรังสีเอกซ์และการเรืองแสง</li>
            <li><u>Sample Analysis at Mars</u> - SAM
                เป็นเครื่องวิเคราะห์สารอินทรีย์และก๊าซจากทั้งบรรยากาศและในรูปแบบของแข็ง</li>
            <li><u>Dust Removal Tool</u> - DRT เป็นแปรงที่ติดอยู่ปลายแขนกลใช้สำหรับปัดฝุ่น</li>
            <li><u>Radiation assessment detector</u> - RAD เป็นเครื่องตรวจจับรังสีในย่านต่าง ๆ
                ภายในตัวยานขณะกำลังเดินทางไป และขณะอยู่บนดาวอังคาร
                ใช้เพื่อจะประมาณว่ายานของมนุษย์การกำบังเท่าไรถึจะเหมาะสม</li>
            <li><u>Dynamic Albedo of Neutrons</u> - DAN เป็นเครื่องตรวจจับแหล่งกำเนิดนิวตรอน สำหรับการตรวจหาไฮโดรเจน,
                น้ำแข็ง และน้ำบนพื้นผิวของดาว</li>
            <li><u>Mars Descent Imager</u> - MARDI เป็นกล้องที่ติดอยู่ด้านใต้ยานเพื่อใช้จับภาพขณะยานลงจอด</li>
            <li><u>แขนกล</u> - แขนกลยาว 2.1 เมตรที่สามารถหมุนได้ 350 องศา โดยมีอุปกรณ์สำหรับเก็บตัวอย่างติดไว้จำพวก สว่านเจาะ, แปรงปัด, เครื่องตัก/ร่อน/แบ่งส่วนหินและดินที่เก็บได้</li>
        </ul>
    </p>
</p>