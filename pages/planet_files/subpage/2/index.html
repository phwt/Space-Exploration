<p><b>Parker Solar Probe</b> สามารถเรียกได้ว่าเป็นภารกิจแรกที่มนุษย์ส่งออกไปสำรวจดาวฤกษ์เลยก็ได้
    เพราะดวงอาทิตย์ของเราก็คือดาวฤกษ์เหมือนกัน ถูกปล่อยออกไปในวันที่ 4 สิงหาคม 2018 นี้
    และในตอนแรกมันถูกตั้งชื่อว่า Solar Probe Plus ก่อนจะถูกเปลี่ยนชื่อเพื่อเป็นเกียรติให้กับคุณ Eugene Parker
    นักฟิสิกส์ดาราศาสตร์ผู้อธิบายการเกิดของลมสุริยะตั้งแต่ปี 1958
    (หนึ่งปีหลังจากที่มนุษย์สามารถส่งดาวเทียมขึ้นไปโคจรรอบโลกได้)
    และผลงานของเขาก็เป็นพื้นฐานความเข้าใจของเราเกี่ยวกับความสัมพันธ์ของดาวฤกษ์กับดาวเคราะห์ที่โคจรรอบมัน

</p>

<p><b>ยาน Parker Solar Probe เฉียดใกล้ดวงอาทิตย์เป็นครั้งแรก</b> เมื่อวันที่ 5 พฤศจิกายน 2018 ที่ผ่านมา ยาน Parker Solar
    Probe
    ได้เข้าไปเฉียดใกล้ดวงอาทิตย์ในระยะห่าง 24 ล้านกิโลเมตรซึ้งใกล้กว่าที่ยานอวกาศทุกลำ
    ล่าสุดมันก็ได้ติดต่อกลับโลก พร้อมกับคอยส่งข้อมูลต่างๆ กลับมาอย่างต่อเนื่อง
    ความสำเร็จในการเข้าใกล้ดวงอาทิตย์ครั้งแรกนี้มีความสำคัญอย่างมาก
    นอกจากที่ยานอวกาศมูลค่า 1,500 ล้านเหรียญสหรัฐฯจะปลอดภัยดีแล้ว
    ยังเป็นการยืนยันว่าระบบควบคุมยานแบบอัตโนมัติของยานนั้นใช้งานได้ผล
    ซึ่งเป็นสัญญาณที่ดีว่าในอนาคตอันใกล้เราจะได้ข้อมูลสำคัญต่างๆ
    เกี่ยวกับดาวฤกษ์เพียงหนึ่งเดียวในระบบสุริยะนี้เพิ่มมากยิ่งขึ้น</p>

<div class="text-center">
    <img src="subpage/2/parker_solar_probe.jpg">
    <p><u>ภาพจำลองของยาน Parker Solar Probe</u>
        <i><br>ที่มา: NASA/JHUAPL/Steve Gribben "Parker Solar Probe artist rendering"</i>
    </p>
</div>


<p>ในขณะที่ยาน Parker Solar Probe เข้าใกล้ดวงอาทิตย์
    มีนยังได้สร้างสถิติใหม่ในฐานะยานอวกาศที่เร็วที่สุดเท่าที่มนุษย์เคยสร้างมา
    ด้วยความเร็วสูงถึง 342,112 กิโลเมตร/ชั่วโมงสัมพัทธ์กับดวงอาทิตย์ แซงหน้าสถิติของยาน Helios 2 ที่เคยทำไว้เมื่อกว่า 40
    ปีที่แล้วลงไปในทันที
    นี่เป็นเพียงแค่การโฉบผ่านครั้งแรกของยานเท่านั้น และยาน Parker Solar Probe ยังมีกำหนดการบินผ่านดวงอาทิตย์อีกอย่างน้อย
    23 ครั้ง
    ตลอดอายุการใช้งานของมัน โดยการบินผ่านครั้งสุดท้ายจะเกิดขึ้นในปี 2025 เมื่อยานเข้าไปเฉียดที่ระยะเพียง 6
    ล้านกิโลเมตรจากผิวดวงอาทิตย์และอาจทำความเร็วได้สูงถึง 690,000 กิโลเมตร/ชั่วโมงเลยทีเดียว</p>

<p> ยาน Parker Solar Probe มีอุปกรณ์ทางวิทยาศาสตร์ที่ประกอบไปด้วยกล้องถ่ายภาพ เครื่องตรวจวัดสนามแม่เหล็กของดวงอาทิตย์
    เครื่องตรวจวัดลมสุริยะและอนุภาคในลมสุริยะ โดยมันมีเป้าหมายที่จะตอบสองคำถามที่นักดาราศาสตร์ยังคงสงสัย
    ว่าทำไมบรรยากาศชั้นโคโรนาของดวงอาทิตย์ถึงร้อนกว่าพื้นผิวของดวงอาทิตย์ และทำไมลมสุริยะถึงถูกเร่งความเร็วออกมาได้
    ยาน Parker Solar Probe ถูกตั้งชื่อตามนักฟิสิกส์ดาราศาสตร์ Eugene Parker ผู้ให้คำนิยามของ “ลมสุริยะ” เป็นครั้งแรกใน
    1958
    ซึ่งนี่เป็นครั้งแรกที่ยานอวกาศขององค์การนาซาถูกตั้งชื่อตามบุคคลที่ยังมีชีวิตอยู่ โดยยานได้ถูกปล่อยขึ้นเมื่อวันที่ 12
    สิงหาคม 2018 ที่ผ่านมานี้</p>