<p>
    <b>Charon</b> ดวงจันทร์แครอน เป็นดาวบริวารของดาวพลูโต ที่ถูกค้นพบเมื่อปี 1978 โดยเจมส์ คริสตี (James W. Christy)
    นักดาราศาสตร์แห่งหอดูดาวกองทัพเรือสหรัฐ
    ทุกวันนี้นักดาราศาสตร์พบว่าแครอนมีขนาดใกล้เคียงกับพลูโต คือมีเส้นผ่านศูนย์กลางประมาณ 1,207 กิโลเมตร
    ขณะที่พลูโตมีเส้นผ่านศูนย์กลางประมาณ 2,390 กิโลเมตร
    และจากนิยามใหม่ของดาวเคราะห์และดาวเคราะห์แคระ
    อาจถือได้ว่าแครอนและพลูโตเป็นดาวคู่ที่เป็นดาวเคราะห์แคระอยู่ในแถบไคเปอร์ บางครั้งนักดาราศาสตร์ก็เรียกแครอนว่า Pluto
    I
</p>

<div class="text-center">
    <img src="subpage/28/1024px-Charon_in_True_Color_-_High-Res.jpg">
    <p><u>ภาพถ่ายแครอนจากยานนิวฮอไรซันส์ เมื่อวันที่ 14 กรกฎาคม 2015</u>
        <i><br>ที่มา: NASA/JHUAPL/SWRI/Alex Parker "Charon in True Color"</i>
    </p>
</div>

<p><b>การค้นพบ</b> เมื่อวันที่ 22 มิถุนายน 1988 เจมส์ คริสตี ได้พบแครอนโดยบังเอิญ จากการศึกษาภาพถ่ายของพลูโต
    เพื่อคำนวณหาข้อมูลวงโคจร เขาพบว่าด้านหนึ่งของผิวดาว มีรอยป่องแปลกๆ
    รอยป่องนี้ดูจะเคลื่อนไปรอบพลูโตทุก 6.4 วัน เขาสรุปว่านั่นคือดาวบริวารของพลูโต และตั้งชื่อดาวดวงนี้ว่าแครอน (Charon)
    ตามชื่อของคนพายเรือพาวิญญาณ
    ข้ามแม่น้ำแห่งความตายไปสู่อาณาจักรของเฮดีส (พลูโต) ในตำนานกรีก และเพื่อเป็นเกียรติแก่ภรรยาของเขาที่ชื่อชาร์ลีน</p>

<p> นักดาราศาสตร์จะได้ศึกษาแครอนและพลูโตอย่างละเอียดในปี 2015 เมื่อยานนิวฮอไรซันส์ของนาซา ซึ่งถูกปล่อยเมื่อวันที่
    19 มกราคม 2006 เดินทางไปถึงวงโคจรของดาวทั้งสองในเดือนกรกฎาคม 2015</p>