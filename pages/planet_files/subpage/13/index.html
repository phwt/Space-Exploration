<p>“ดาวอังคาร” ดาวที่อาจจะเป็นบ้านหลังที่สองของมนุษย์เนื่องจากมีลักษณะคล้ายโลกหลาย
    ประการ เช่น แกนเอียงไม่ต่างกันมากส่งผลให้ฤดูกาลที่เกิดขึ้นบนดาวอังคารคล้ายโลก แต่ดาวอังคาร
    มีวงโคจรที่ไกลกว่าฤดูกาลที่เกิดขึ้นจึงยาวนานกว่า นอกจากนั้นเวลาในการหมุนรอบตัวเองของดาว
    ทั้งสองดวงใกล้เคียงกันส่งผลให้กลางวันและกลางคืนยาวนานพอๆกันเป็นต้น แต่การไปอาศัยอยู่บน
    ดาวอังคารนั้นไม่ง่ายอย่างที่คิด ดาวอังคารเต็มไปด้วยสภาพอากาศที่ไม่เหมาะสมและต่างกันอย่างสุดขั้ว
    พื้นดินเป็นพิษ ทั้งยังไม่สามารถปกป้องเราจากรังสีที่ดวงอาทิตย์แผ่ออกมาได้ ดังนั้นการไปอาศัยอยู่บน
    ดาวอังคารต้องเผชิญกับสิ่งต่างๆ มากมาย </p>

<div class="text-center">
    <img src="subpage/13/PIA19673-Mars-AlgaCrater-ImpactGlassDetected-MRO-20150608.jpg">
    <p><u>หลุมอุกกาบาตอัลกา - ตรวจพบการทับถมของอุลกมณี
            (จุดสีเขียว)<br>ตำแหน่งที่เป็นไปได้ว่าจะมีสิ่งมีชีวิตโบราณถูกเก็บรักษาไว้</u>
        <i><br>ที่มา: JPL/NASA "Spectral Signals Indicating Impact Glass on Mars" PIA19673</i>
    </p>
</div>

<p>“การแปลงสภาพดาวเคราะห์ให้คล้ายโลก” (Terraforming) เป็นกระบวนการทางวิศวกรรม
    ดาวเคราะห์ (Planetary Engineering: การประยุกต์ใช้เทคโนโลยีมาปรับสภาพแวดล้อมบนดาวเคราะห์)
    ที่มีเป้าหมายเพื่อปรับสภาพพื้นผิวและภูมิอากาศของดาวเคราะห์ให้เป็นสภาพแวดล้อมที่เอื้อต่อการอยู่
    อาศัยของมนุษย์ และส่งเสริมให้การตั้งถิ่นฐานของมนุษย์บนดาวเคราะห์เป็ นไปอย่างยั่งยืนและปลอดภัย
    มากขึ้น
    นักวิทยาศาสตร์ได้ เสนอแนวความคิดเรื่องการแปลงสภาพดาวอังคารให้เป็นแบบโลกอยู่
    หลายแนวคิด แต่แนวคิดส่วนหนึ่งก็เผชิญข้อจํากัดทางเศรษฐกิจและทรัพยากร ซึ่งในปัจจุบันนี้ยังไม่มี
    เทคโนโลยีใดที่พอจะทําให้การแปลงสภาพดาวอังคารเป็นไปได้"</p>


<div class="text-center">
    <img src="subpage/13/Mars_atmosphere.jpg">
    <p><u>ภาพที่ยานไวกิง 1 ถ่ายได้แสดงให้เห็นถึงชั้นบรรยากาศที่เบาบางของดาวอังคาร</u>
        <i><br>ที่มา: NASA "This Viking 1 orbiter image shows the thin atmosphere of Mars"</i>
    </p>
</div>

<p>
    <b>ทฤษฏีต่างๆในการปรับสภาพดาวอังคาร</b>
    <ol>
        <li>
            <u>สร้างชั้นบรรยากาศให้หนาแน่นขึ้น (เสนอโดย: แดนดริดจ์ แมคฟาร์ลาน โคล)</u>
            <ul>
                <li>การเป็นเพิ่มก๊าซแอมโมเนียที่มีอยู่อย่างมหาศาลในระบบสุริยะชั้นนอกมาเติมใส่ดาวอังคาร เพื่อทำให้ชั้นบรรยากาศดาวอังคารหนาแน่นขึ้นและดาวอังคารอุ่นยิ่งขึ้น</li>
            </ul>
        </li>
        <li>
            <u>ใช้วัตถุสีดำดูดความร้อนจากดวงอาทิตย์(เสนอโดย: คาร์ล เซแกน)</u>
            <ul>
                <li>เป็นการทำให้ผิวของดาวอังคารกลายเป็นสีเข้มด้วยการนำส่งสารสีดำเข้าไป หรือใช้วิธีปลูกพืชที่มีสีเข้มอย่างเช่นสาหร่ายที่เติบโตในสภาพแวดล้อมดาวอังคารได้</li>
            </ul>
        </li>
        <li>
            <u>ใช้สารซีเอฟซีสร้างสภาวะเรือนกระจก(เสนอโดย: เจมส์ เลิฟล็อก)</u>
            <ul>
                <li>การทำให้ดาวอังคารอุ่นขึ้นคือการใช้สารซีเอฟซี (chlorofluorocarbons หรือ CFCs) ซึ่งเป็นก๊าซเรือนกระจก </li>
            </ul>
        </li>
        <li>
            <u>ใช้กระจกสะท้อนแสงจากดวงอาทิตย์(เสนอโดย: ดร.โรเบิร์ต เอ็ม. ซูบริน)</u>
            <ul>
                <li>การจะใช้กระจกสะท้อนแสงจากดวงอาทิตย์ไปทำให้ดาวอังคารอุ่นขึ้นโดยตรง ทั้งยังทำให้น้ำแข็งละลายเกิดเป็นก๊าซคาร์บอรนซึงเป็นก๊าวเรือนกระจกทำให้ดาวอังคารอุ่นขึ้น</li>
            </ul>
        </li>
        <li>
            <u>ทิ้งระเบิดไฮโดรเจนละลายน้ำแข็งที่ขั้วดาวอังคาร(เสนอโดย: อีลอน มัสก์)</u>
            <ul>
                <li>การทำให้ดาวอังคารอุ่นขึ้นได้อย่างรวดเร็วด้วยการทิ้งระเบิดไฮโดรเจนไปที่ขั้วดาวอังคาร ซึ่งจะทำให้น้ำแข็งแห้งละลายออกมาสู่ชั้นบรรยากาศอย่างรวดเร็ว </li>
            </ul>
        </li>
    </ol>
</p>