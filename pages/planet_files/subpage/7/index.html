<p>
    <b>Venera 7</b> ยานอวกาศของสหภาพโซเวียต หนึ่งในโครงการเวเนร่าที่ไปสำรวจดาวศุกร์ เป็นยานอวกาศลำแรกที่ลงจอดบนดาวศุกร์
    เวเนรา 7 มีน้ำหนัก 1,180 กก. (ยานลงจอดพื้นผิวมีน้ำหนัก 495 กก.) ถูกส่งขึ้นเมื่อวันที่ 17 สิงหาคม 1970 เมื่อเวลา
    05:38 UTC
    เข้าสู่วงโคจรรอบดาวศุกร์เมื่อวันที่ 15 ธันวาคม 1970 และส่งยานลงจอดบนพื้นผิวดาวศุกร์เมื่อเวลา 05:34:10 ของวันเดียวกัน
    ณ ตำแหน่ง 5°S 351°E
</p>

<div class="text-center">
    <img src="subpage/7/Venera-7.JPG">
    <p><u>แบบจำลองของยานลงจอด Venera 7</u>
        <i><br>ที่มา: Stanislav Kozlovskiy "Descent vehicle of the Venera-7" Venera 7 - Wikipedia</i>
    </p>
</div>


<p> เวเนร่า 7 เข้าสู่ชั้นบรรยากาศของดาวศุกร์เมื่อวันที่ 15 ธันวาคม 1970 โดยที่ได้ข้อมูลสำคัญคือสภาพบรรยากาศที่มี CO<sub>2</sub>
    หนาแน่นถึง 97%
    และมีอุณหภูมิที่พื้นผิวสูงถึง 475 องศา ซึ่งการที่ส่งข้อมูลมาได้เพียงเท่านี้เพราะว่าเสาอากาศบางส่วนชำรุดในขณะที่ลงจอด
    จากที่พื้นผิวของดาวศุกร์ที่ไม่สามารถมองเห็นผ่านม่านบรรยากาศที่หนาแน่น แต่ข้อมูลที่ได้จากโพรบที่ส่งข้อมูลมานั้น
    ก็ทำให้เรายืนยันได้ว่า
    มนุษย์ไม่สามารถอยู่ได้บนพื้นผิวดาวศุกร์ และไม่มีความเป็นไปได้เลยที่จะพบ "น้ำ" บนดาวดวงนี้</p>